[Enunciat]
Requeriment 3: Mòdul8 UF5 – Programació Web
Fes la pàgina web de l’empresa que se t’ha assignat. Les pàgines han d’estar fetes en HTML5
i CSS3.
Les pàgines s’han de fer des de 0 amb algun dels editors que s’han utilitzat a classe. Es
valorarà que les pàgines estiguin ben fetes, fetes per un mateix sense ajudes de generadors
de codi o altres eines, que tinguin un toc professional, que estiguin ben treballades i que
s’assemblin el màxim possible a la pàgina web demanada.
La base de les pàgines seran els procediments i les etiquetes vistes a classe i als apunts de la
UF. S’han de fer utilitzant el layout GRID on calgui, no es pot utilitzar cap altre layout que no
sigui aquest.
S’han de fer seguint les explicacions i els consells que s’han donat a classe i que hi ha als
apunts sobre com s’han de fer les pàgines web (que estiguin estructurades, formatades
correctament, que validin, que l'estructura de fitxers sigui correcta, nom de fitxers correcte, us 
correcte del codi i dels estils entre altres coses i han de passar la validació del W3C).
En aquestes pàgines hi haurà d’haver com a mínim, una pàgina principal, un menú
desplegable amb més d’un nivell, un slideshow, una taula amb informació, un vídeo no
enllaçat d’internet i algun formulari. S’especificarà en cada cas les pàgines en concret que
s’han de fer però si falta alguna d’aquestes coses s’han d’afegir en alguna pàgina sense que
quedi malament.
A la presentació s’ha de mostrar el que s’havia de fer en un principi i el que s’ha acabat fent,
explicar com s’ha fet i de quina manera s’han fet algunes parts que es considerin més
rellevants de les pàgines web encarregades. S’han d’ensenyar les pàgines web fetes al
navegador web.
S’ha de documentar a la memòria que és el que s’havia de fer en un principi i quin ha sigut el
resultat final, com s’han fet les pàgines web i els principals efectes CSS que s’han utilitzat al
fer el requeriment. També s’ha de documentar tot el programari que s’ha utilitzat per realitzar
les pàgines web. Posa també captures de les pàgines web que has fet i explica el funcionament.
A més a més de la memòria, s’ha d’entregar un arxiu comprimit (web.zip) amb les pàgines del
lloc web al moodle dins del termini establert (com a màxim pel grup A el dia 1 de març i pel
grup b el dia 2 de març al finalitzar l’hora de classe de M8).
Al moodle de M8 podeu trobar un document amb explicacions més concretes sobre coses que
s’han de tenir en compte i com s’avaluarà i es puntuarà aquest projecte.

[Consells]
Consells per desenvolupar el projecte:
Les pàgines web s’han de fer des de 0, cadascú ha de fer el codi HTML i CSS de les
pàgines encarregades.
La finalitat és que la pàgina que tu facis s’assembli el màxim possible a la pàgina
encarregada partint del que s’ha vist a classe, els apunts del moodle i els exemples del
W3C.
Utilitza regles de CSS senzilles i fetes per tu per fer els efectes de les pàgines. Procura
fer que s’assemblin el màxim possible a la pàgina original.
S’han de seguir els consells que s’han donat a classe i també els que estan als apunts
del moodle.
Consideracions a tenir en compte:
El projecte de la web que se t’ha encarregat és individual.
Si el professor observa que l’alumne parla amb el company, no fa res, juga a l’ordinador,
molesta, utilitza el mòbil, escolta música.... suposarà que per cada observació -0’5 punts
a la nota final del projecte.
Es pot fer una validació/preguntes individualitzades de la pràctica. Si no es resolen
correctament suposarà un 0 directament a la nota del professor del projecte.
Fitxer comprimit amb el lloc web no entregat al moodle en el termini establert, mal
entregat, no s’obra,... suposarà un 0 directament a la nota del professor del projecte.
Document (memòria) no entregat al moodle en el termini establert, mal entregat, no
s’obra, format equivocat,... suposarà un 0 directament a la nota del professor del
projecte.